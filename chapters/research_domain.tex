\chapter{Επισκόπηση της Ερευνητικής Περιοχής}

Στη σύγχρονη γεωργία, ένας δυσλειτουργικός αισθητήρας που περνά απαρατήρητος
για ώρες μπορεί να οδηγήσει σε αποτυχημένο πότισμα ή καταστροφή καλλιεργειών.
Αυτό το ενιαίο σημείο αποτυχίας αναδεικνύει την ανάγκη για αυτόνομα, ανθεκτικά
και παρατηρήσιμα συστήματα σε κλίμακα. Η ανάγκη αυτή εναρμονίζεται με τον οδικό
χάρτη (\textit{roadmap}) προς ανθεκτικά Κυβερνοφυσικά Συστήματα (CPS) που περιγράφεται
από τους Ratasich et al. \cite{iotcps}, οι οποίοι δίνουν έμφαση στην ανίχνευση
ανωμαλιών κατά τη διάρκεια λειτουργίας, στην απομόνωση σφαλμάτων και στην
αυτοΐαση σε δυναμικά Internet of Things (IoT) περιβάλλοντα.

Οι συσκευές IoT παράγουν, σε πραγματικό χρόνο, μεγάλο όγκο δεδομένων, είτε σε
μορφή χρονοσειράς, είτε ως ιστορικά δεδομένα \cite{rtiotevents}. Επομένως, η
κλίμακα αυτή αποτελεί βασική αιτία εμφάνισης προβλημάτων και αστοχιών. Ωστόσο,
για να εξασφαλιστεί η ομαλή λειτουργία των κρίσιμων υποδομών ενός νευραλγικού
τομέα, όπως η γεωργία, οφείλουμε ως μηχανικοί να παρέχουμε λύσεις για τον
παραγωγό και κατά συνέπεια για τον πολίτη, που εξασφαλίζουν τόσο την ποιότητα,
όσο και την αναμενόμενη ποσότητα των αγροτικών προιόντων.

Σε χώρες όπως η Ελλάδα, όπου η οικονομία και η αυτονομία έγκεινται σε μεγάλο
βαθμό στη γεωργική παραγωγή, η υστέρηση του γεωργικού τομέα ως προς την
ενσωμάτωση τεχνολογικών καινοτομιών έχει συμβάλει στην αποδυνάμωσή του και στη
χαμηλή του συμβολή στην οικονομική ανάπτυξη, όπως επισημαίνουν οι Kyrkilis et
al. \cite{gragriculture}. Η αξιοποίηση τεχνολογιών πραγματικού χρόνου θα
μπορούσε να αποτελέσει κρίσιμο παράγοντα για την αντιστροφή αυτής της τάσης και
τη διασφάλιση της βιωσιμότητας και της αποδοτικότητας του πρωτογενούς τομέα.

Σε κρίσιμες εφαρμογές, όπως η αγροδιατροφή, η διατάραξη στη ροή δεδομένων ή στη
λήψη των αποφάσεων μπορεί να οδηγήσει σε σπατάλη τροφίμων, οικονομική απώλεια ή
επισιτιστική ανασφάλεια. Σύμφωνα με τους Callo και Mansouri \cite{foodsec}, η
ανθεκτικότητα των παγκόσμιων δικτύων διανομής τροφίμων εξαρτάται από την
δυνατότητα των πληροφοριακών συστημάτων να ανταπεξέρχονται σε γεωπολιτικές ή
υγειονομικές κρίσεις μέσω μηχανισμών ευελιξίας και προσαρμογής. Αυτό σημαίνει
πως σε ότι αφορά σε αντίστοιχα συστήματα, στα οποία βασίζεται ο πληθυσμός (και
η οικονομία) μιας χώρας, η αρχιτεκτονική που χρησιμοποιείται θα πρέπει να είναι
άρτια, μελετημένη, αλλά και να εξασφαλίζει την ομαλή και συνεχή λειτουργία
τους.

Η σύγχρονη ερευνητική κοινότητα έχει μετατοπίσει το ενδιαφέρον της από στατικές
προσεγγίσεις παρακολούθησης προς ολοκληρωμένες αρχιτεκτονικές λειτουργικής
ανθεκτικότητας, οι οποίες συνδυάζουν συνεχές monitoring, αυτόματη διάγνωση
βλαβών και δυναμική ανάκαμψη. Βασισμένα στις αρχές των \textit{CPS}, τα
σύγχρονα αυτά πρότυπα επικεντρώνονται όχι μόνο στην αποτροπή σφαλμάτων, αλλά
και στην ικανότητα του συστήματος να απορροφά, να ανακάμπτει και να
προσαρμόζεται σε απρόβλεπτες συνθήκες λειτουργίας, με διατήρηση της κρίσιμης
απόδοσης. Όπως επισημαίνουν οι Lee et al. \cite{cpsresilience}, η
ποσοτικοποίηση της ανθεκτικότητας απαιτεί νέες μετρικές, όπως η καμπύλη
ανθεκτικότητας (resilience curve) και το πλαίσιο \textit{R4} (Redundancy,
Robustness, Resourcefulness, Rapidity), τα οποία μπορούν να ενσωματωθούν ακόμα
και σε πραγματικά περιβάλλοντα \textit{cloud-native}, διασφαλίζοντας ιδιότητες
όπως υψηλή διαθεσιμότητα, αυτοθεραπεία και επιχειρησιακή συνέχεια (business
continuity).

Η κατανόηση της ανθεκτικότητας είναι κρίσιμη για τη σχεδίαση συστημάτων, κυρίως
αυτών μεγάλης κλίμακας . Είναι σημαντικό να διαχωριστεί η έννοια της ανοχής
σφαλμάτων (fault tolerance) από την ανθεκτικότητα (resilience). Ενώ η ανοχή
σφαλμάτων στοχεύει στην αποτροπή της εμφάνισης σφαλμάτων μέσω πλεονασμού
(redundancy), η ανθεκτικότητα, όπως ορίζεται από τους Hollnagel et al.
\cite{resilienceengineering}, αποτελεί μια προληπτική ικανότητα του συστήματος
να λειτουργεί υπό συνθήκες πίεσης και να επανέρχεται. Οι μηχανισμοί αυτοί, όπως
η αυτόματη διάγνωση και η δυναμική ανάκαμψη, δεν αφορούν μόνο την επιβίωση σε
απρόβλεπτες συνθήκες, αλλά και τη διατήρηση της ποιότητας της λειτουργίας. Αυτό
καθιστά την ανθεκτικότητα έναν πιο ολιστικό και απαιτητικό στόχο σχεδίασης για
κρίσιμες υποδομές.

Βάσει της μελέτης των Sharma et al. \cite{iotagriculture} και πρόσφατων
ανασκοπήσεων πάνω στην ενσωμάτωση IoT και AI στη γεωργία
\cite{miller_iot_ai_agri}, αναδεικνύεται η ολοένα αυξανόμενη σημασία της
χρήσης IoT τεχνολογιών στον τομέα της γεωργίας ακριβείας, όπου η αξιοποίηση
αισθητήρων για την παρακολούθηση παραμέτρων όπως η υγρασία, η θερμοκρασία, η
αγωγιμότητα και τα επίπεδα θρεπτικών συστατικών του εδάφους (Αζώτου, Φωσφόρου,
Καλίου), επιτρέπει την ακριβή λήψη αποφάσεων σε πραγματικό χρόνο.

Η προσέγγιση αυτή ευθυγραμμίζεται με την ανάγκη για ευέλικτες, αποκεντρωμένες
υποδομές λήψης αποφάσεων, οι οποίες υποστηρίζονται από μηχανισμούς edge
analytics και cloud ενορχήστρωσης. Στο πλαίσιο αυτό, η μελέτη των Akhtar et al.
\cite{edgeagriculture} τονίζει τη σημασία της ενσωμάτωσης του edge computing
για την επεξεργασία δεδομένων από αισθητήρες σε πραγματικό χρόνο, επιτρέποντας
την αξιολόγηση του εδάφους και την παρακολούθηση ρύπων με μεγαλύτερη
αποτελεσματικότητα. Υποστηρίζει, επιπλέον, πως η ενσωμάτωση τεχνικών μηχανικής
μάθησης στην αλυσίδα επεξεργασίας των δεδομένων, όπως η αυτόματη πρόβλεψη της
καταλληλότητας του εδάφους για συγκεκριμένες καλλιέργειες, ενισχύει την αξία
των IoT συστημάτων και απαιτεί αρχιτεκτονική σχεδίαση που υποστηρίζει δυναμική
ανάλυση και διαλειτουργικότητα.

Παρά το γεγονός ότι η τεχνολογία δεν έχει ακόμη ενσωματωθεί πλήρως στον
αγροτικό τομέα, παρατηρείται αυξανόμενη τάση υιοθέτησης καινοτόμων λύσεων,
ιδιαίτερα στο επίπεδο του αγρού. Μια από τις πιο προσιτές προσεγγίσεις
βασίζεται στην αξιοποίηση αισθητήρων (θερμοκρασίας, υγρασίας, φωτός,
βροχόπτωσης, ταχύτητας ανέμου) οι οποίοι σχηματίζουν ένα τοπικό δίκτυο συλλογής
δεδομένων στον χώρο της καλλιέργιας. Τα δεδομένα που συλλέγονται μεταφέρονται
σταδιακά προς υπολογιστικές μονάδες αυξημένης ισχύος, σχηματίζοντας μια
πολυεπίπεδη, αποκεντρωμένη υποδομή που επιτρέπει τόσο την τοπική επεξεργασία
όσο και την κεντρική αποθήκευση και ανάλυση \cite{iotmonitorcontrol}.

Μια θεμελιώδης αρχιτεκτονική πρόκληση στον αγροτικό τομέα είναι η ετερογένεια
των δεδομένων (Data Heterogeneity) και η διαλειτουργικότητα (Interoperability).
Οι συσκευές \textit{IoT}, ιδιαίτερα σε αγροτικά περιβάλλοντα, συχνά
χρησιμοποιούν διαφορετικά πρωτόκολλα επικοινωνίας και παράγουν δεδομένα σε
ποικίλες μορφές, γεγονός που περιπλέκει την ενοποίηση και την αξιοποίησή τους.
Οι Roccatello et al. \cite{sotaiot} επισημαίνουν ότι η απουσία ενιαίων προτύπων
καθιστά τη διαδικασία ενοποίησης δύσκολη και δαπανηρή, υπογραμμίζοντας την
ανάγκη για συντακτική και σημασιολογική διαλειτουργικότητα. Συνεπώς, ένα
σύγχρονο σύστημα πρέπει να περιλαμβάνει ένα στρώμα μετατροπής και
κανονικοποίησης των δεδομένων (data normalization layer), ικανό να
διαχειρίζεται την ετερογένεια πριν την κεντρική αποθήκευση, ενισχύοντας την
ποιότητα της ανάλυσης και της λήψης αποφάσεων.

Τα ευρήματα αυτά ενισχύουν την άποψη ότι η αρχιτεκτονική ενός ανθεκτικού
\textit{IoT} συστήματος στον αγροδιατροφικό τομέα πρέπει να υποστηρίζει συνεχές
\textit{monitoring}, \textit{on-device} προεπεξεργασία και ασφαλή, επεκτάσιμη
μετάδοση δεδομένων, προκειμένου να επιτευχθεί πλήρης αυτοματοποίηση και
ευστάθεια λειτουργίας σε ετερογενή, διασυνδεδεμένα περιβάλλοντα πεδίου.

Μια θεμελιώδης αρχιτεκτονική πρόκληση στον αγροτικό τομέα είναι η ετερογένεια
των δεδομένων (data heterogeneity) και η διαλειτουργικότητα (interoperability).
Οι συσκευές IoT, ιδιαίτερα σε αγροτικά περιβάλλοντα, συχνά χρησιμοποιούν
διαφορετικά πρωτόκολλα επικοινωνίας και παράγουν δεδομένα σε ποικίλες μορφές,
γεγονός που περιπλέκει την ενοποίηση και την αξιοποίησή τους. Η χρήση
κατανεμημένης προσωρινής αποθήκευσης (distributed caching) μπορεί να αυξήσει
σημαντικά το throughput και να μειώσει το \textit{latency}, λειτουργώντας ως
«insulation layer» έναντι της συμφόρτησης της μόνιμης βάσης δεδομένων.
\cite{amza2005,ports2010}

Ωστόσο, η ενσωμάτωση caching εισάγει το πρόβλημα της ανανέωσης/απόσβεσης της
cache (cache invalidation). Σε συστήματα χρονοσειρών με υψηλό ρυθμό εισαγωγής
μετρήσεων, η διαχείριση της συνοχής μεταξύ cache και μόνιμης αποθήκευσης είναι
κρίσιμη· τα μοτίβα όπως Cache-Aside προσφέρουν ευελιξία αλλά μετατοπίζουν την
ευθύνη στην εφαρμογή για explicit invalidation/expiry.
\cite{azure_cache,aws_redis,mertz2016}

Με στόχο, λοιπόν, την αρχιτεκτονική ενίσχυση μιας σύγχρονης \textit{IoT}
υποδομής μεγάλης κλίμακας, προτείνεται, ως απόρροια των παραπάνω μελετών, η
ενσωμάτωση μηχανισμών \textit{caching}, \textit{observability} και
\textit{self-healing}. Παρότι υπάρχουν επιμέρους τεχνολογίες που προσφέρουν
τέτοιες δυνατότητες, η υιοθέτησή τους σε πραγματικές πολυεπίπεδες IoT
πλατφόρμες συνοδεύεται από σημαντικές προκλήσεις. Στα κατανεμημένα συστήματα, η
προσθήκη μιας νέας υπηρεσίας ή λειτουργικότητας συνοδεύεται συχνά από μη
προβλέψιμες επιπτώσεις στην απόδοση του συστήματος, όπως αναφέρει επανειλημμένα
ο Kleppmann \cite{kleppmanndda}. Αν και οι μηχανισμοί όπως το \textit{caching}
και το observability αποσκοπούν στην βελτίωση της εμπειρίας και της
διαχειρισιμότητας, μπορούν, ως παράπλευρη συνέπεια, να οδηγήσουν σε αύξηση του
\textit{latency} ή της κατανάλωσης πόρων. Το φαινόμενο αυτό αποδίδεται στην
πολυπλοκότητα των αλληλεπιδράσεων μεταξύ μικροϋπηρεσιών και την έλλειψη πλήρους
ορατότητας σε χαμηλό επίπεδο.

Κατ’ επέκταση, η ερευνητική συνεισφορά εστιάζει όχι μόνο στην επιλογή σχετικών
τεχνολογιών, αλλά κυρίως στη συνεκτική και δυναμική ενορχήστρωσή τους, με στόχο
την επίτευξη αυτονομίας και διαχειρισιμότητας σε \textit{cloud-native}
κατανεμημένα περιβάλλοντα υψηλής πολυπλοκότητας, για την υποστήριξη αυτού του
συστήματος πραγματικού χρόνου στο χώρο του \textit{food security}.
