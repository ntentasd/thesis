\chapter*{Ευχαριστίες}
\addcontentsline{toc}{chapter}{Ευχαριστίες}

Η παρακάτω διπλωματική εργασία σηματοδοτεί το τέλος της ακαδημαϊκής μου
καριέρας, καθώς και το άνοιγμα των πυλών προς το επόμενο στάδιο της ζωής μου.
Σε αυτό το ταξίδι αποκόμισα γνώσεις που θα με συνοδεύσουν στην επαγγελματική
μου σταδιοδρομία, αλλά και θα συνεισφέρουν στον απώτερο στόχο μου: την
ολοκλήρωσή μου ώς άνθρωπος. Σε αυτό το σταυροδρόμι έφτασα με την αξία μου και
τον προσωπικό μου κόπο· παρ' όλ' αυτά, οι άνθρωποι που υπήρξαν πλάι μου φέρουν και
εκείνοι το δικό τους μερίδιο στον αγώνα μου.

Αρχικά, θα ήθελα να ευχαριστήσω θερμά τον επιβλέποντα καθηγητή μου, κ.
\textbf{Ανδρέα Συμεωνίδη}, για την εμπιστοσύνη του, τον χρόνο του και την
καθοδήγησή του σε αυτό το υπερσύγχρονο θέμα που προτίστως κίνησε το ενδιαφέρον
μου. Θα ήθελα επίσης να ευχαριστήσω τον διδάκτορα \textbf{Κωνσταντίνο
Παναγιώτου} και τον υποψήφιο διδάκτορα \textbf{Γιώργο Σιαχάμη} για την
συνεισφορά και τη συνεχή υποστήριξη τους σε κάθε στάδιο της εργασίας.

Η στήριξη της οικογένειάς μου σε αυτό το ταξίδι υπήρξε ο ακρογωνιαίος λίθος της
προσπάθειάς μου. Στους γονείς μου, \textbf{Κλεοπάτρα} και \textbf{Κωνσταντίνο},
οφείλω ένα βαθύ ευχαριστώ για τις θυσίες τους, την αμέριστη συμπαράσταση και
την πίστη που έδειξαν στις δυνατότητές μου από τα πρώτα μου βήματα μέχρι και
σήμερα. Η ηθική και έμπρακτη ενθάρρυνσή τους ήταν το κίνητρο για να ξεπεράσω
κάθε δυσκολία. Στην αδελφή μου, \textbf{Ελίζα}, θέλω να πω ένα ξεχωριστό
ευχαριστώ. Παρά το γεγονός ότι πολλές φορές καταφέρνει να γίνεται ο πιο
επίμονος περισπασμός μου, η σταθερή της παρουσία και η προθυμία της να με
βοηθήσει υπήρξαν πολύτιμες.

Τέλος, ευχαριστώ τους φίλους μου που μοιράστηκαν μαζί μου τις προκλήσεις της
φοιτητικής ζωής, κάνοντας αυτή τη διαδρομή αξιομνημόνευτη. Ιδιαίτερες
ευχαριστίες αξίζουν σε εκείνους που υπήρξαν κάτι παραπάνω από απλοί
συμφοιτητές· στους ανθρώπους με τους οποίους μοιράστηκα το κοινό όραμα της
δημιουργίας και της καινοτομίας.
